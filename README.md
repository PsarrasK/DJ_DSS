# Ονοματεπώνυμο φοιτητή: Ψαρράς Κωνσταντίνος

# Αριθμός Μητρώου: Π2014004

### [Η εργασία στο προσωπικό μου αποθετήριο](https://github.com/PsarrasK/DJ_DSS)

### [Σύνδεσμος για το εκτελέσιμο](https://psarrask.github.io/DJ_DSS)

# DJ Decision Support System

## Εισαγωγή

Το εν λόγω project είναι ένα εργαλείο υποβοήθησης DJ στη απόφαση επιλογής επόμενων κομματιών στην playlist του. Αποτελεί εργασία για το μάθημα "Συστήματα Υποστήριξης Αποφάσεων" 
του ΣΤ΄ εξαμήνου στο τμήμα Πληροφορικής του Ιονίου Πανεπιστημίου.

## Σύνοψη, πλοκή και στόχοι 
### (όπως δόθηκαν από τον τότε διδάσκοντα Δρ. Καρύδη Ιωάννη)

Η φΑΝΤαστική Ένωση καΛλιτεχνών κέρκYραΣ - Τοπική Οργάνωση (ΑΝΤΕΛΥΣΤΟ) ενδιαφέρεται για την ανάπτυξη ενός συστήματος υποστήριξης αποφάσεων. Καθώς η πολύωρη και νυχτερινή εργασία των μελών της αποτελεί κύριο παράγοντα κινδύνου για την υγεία τους, η ΑΝΤΕΛΥΣΤΟ ενδιαφέρεται να χρησιμοποιήσει το εν λόγω σύστημα για τη δημιουργία διατεταγμένων ακολουθιών μουσικών κομματιών (playlist) με χρήση στατιστικών μεθόδων υποβοήθησης για τον αποδοτικό προσδιορισμό των μουσικών κομματιών της εκάστοτε playlist. Με το σύστημα αυτό, οι dj της ΑΝΤΕΛΥΣΤΟ θα προετοιμάζουν την playlist τους κι έτσι δε θα χρειάζεται να μείνουν ξύπνιοι μέχρι αργά. Το σύστημα πρέπει επίσης να βοηθά το dj στην ταχεία αναζήτηση των κομματιών της βάσης δεδομένων του, στην εύκολη επαναδιάταξη των κομματιών μιας playlist αλλά και στον προσδιορισμό των κομματιών που περιέχονται περισσότερες της μιας φοράς στην ίδια playlist.

Στόχος της εργασίας είναι να δημιουργηθεί ένας δυναμικός ιστοχώρος (με χρήση JavaScript, δηλ. χωρίς server-side scripts) που θα υλοποιεί το ΣΥΑ που προαναφέρθηκε.

## Επιλογή εργαλείων

Για την εκπόνηση της εργασίας χρησιμοποιήθηκαν τα εξής εργαλεία:
- XAMPP για την τοπική εκτέλεση του κώδικα,
- Atom για την επεξεργασία του κώδικα,
- GIMP για την επεξεργασία ή και τη δημιουργία των εικόνων που χρησιμοποιήθηκαν.

## Διαδικασία Ανάπτυξης

Αρχικά έγινε σχεδιασμός και υλοποίηση μιας βασικής αλλά όσο το δυνατόν εύχρηστης και όμορφης διεπαφής χρήστη (στο αρχείο index.html) όπου θα γίνεται από τον εκάστοτε DJ η αναζήτηση κομματιών στη βάση δεδομένων, η προσθήκη τους σε playlist (με τις δυνατότητες πρότερης ακρόασης δείγματος, διαγραφής από την playlist και αναγνώρισης διπλοτύπων σε αυτή), η οργάνωσή τους και τέλος η πρόταση ενός πλήθους επόμενων κομματιών από το σύστημα, για κάποιο κομμάτι Α.

Σχεδόν παράλληλα αναπτυσσόταν ο javascript κώδικας (στο αρχείο Toolbox.js), με τον οποίο γίνεται πράξη η αναζήτηση κομματιού στη βάση δεδομένων με χρήση κάποιου API σε [σελίδα του διδάσκοντα](https://cir.di.ionio.gr/mir/playlist_api/), αλλά και η αναζήτηση προτεινόμενου κομματιού-διαδόχου επίσης με ένα τέτοιο API. Μια πρότερη βασική μορφή του function get_apple_snippet (για την δυνατότητα ακρόασης δείγματος ενός κομματιού) δόθηκε από τον διδάσκοντα για χρήση στην εργασία.

Ως κάποια επιπλέον στοιχεία προστέθηκαν ένα αυτοσχέδιο λογότυπο AnteListo που σχεδιάστηκε σε χαρτί και στη συνέχεια μετατράπηκε σε κώδικα svg για την πιθανή OnTheGo παραμετροποίησής του. Ένα ημιδιαφανές seamless μοτίβο πολυγώνων για φόντο, ένα αυτοσχέδιο εικονίδιο για να συνοδεύει τα μουσικά κομμάτια και να εξυπηρετεί ως σημείο χειρισμού τους, εικονίδια κάδου, αδυναμίας αναπαραγωγής και ερωτηματικού για την εύρεση διαδόχου ή την εμφάνιση οδηγιών χρήσης στο κάτω μέρος της σελίδας. Σε μεταγενέστερο στάδιο προστέθηκε η δυνατότητα OnTheGo αλλαγής χρώματος φόντου στην διεπαφή χρήστη.

## Screenshots
Κάντε hover με το ποντίκι για να εμφανιστεί η περιγραφή των εικόνων

![alt text](https://github.com/PsarrasK//master/screenshots/.png "Αρχική οθόνη")
![alt text](https://github.com/PsarrasK//master/screenshots/.png "Αναζήτηση κομματιού στη βάση δεδομένων")
![alt text](https://github.com/PsarrasK//master/screenshots/.png "Δημιουργία και οργάνωση Playlist (δεξιά λίστα)")

## Συμπεράσματα

- Ένα σύστημα υποστήριξης αποφάσεων είναι μορφή βελτιστοποίησης στην επίλυση καθημερινών προβλημάτων με συγκεκριμένο μοτίβο και εισαγόμενες μεταβλητές. Πολύ χρήσιμο εργαλείο που μπορεί να βοηθήσει στην μείωση χρόνου που απαιτεί μια διαδικασία, στην απλοποίηση των διαδικασιών και σε εξειδικευμένες εφαρμογές στην πρόβλεψη και αποφυγή καταστάσεων.
